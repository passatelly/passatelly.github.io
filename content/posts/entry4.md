---
title: "Entry4 | Siamo alle solite"
date: 2022-10-29T14:23:49+02:00
draft: true
---

È un po' la storia della mia vita, parto a bomba su qualcosa e poi dopo pochissimo mi interrompo. Come possibile notare dalla data di questo post, è passato un sacco dall'ultima entry. La colpa è mia, avevo iniziato un progetto di scrittura molto lungo. Continuo a pensare che l'idea fosse divertente, solo che la prima pubblicazione sarebbe potuta arrivare dopo troppo tempo, e quindi ho desistito. Ho cancellato anche tutti i file ad esso relativi, erano un sacco (tipo tre).

L'idea era di scrivere un insieme di racconti redatti come se ognuno di essi fosse una pagina di diario sequestrata dagli inquirenti ogni volta ad un diverso abitante di un paese fittizio in cui era avvenuto un misterioso crimine. Il tutto in chiave umoristica. Va beh magari un giorno avrò di nuovo voglia e mi rimetterò a pensare tutto dal principio, per ora procedo con piccoli post in cui parlo di cose casuali.

![](https://upload.wikimedia.org/wikipedia/commons/thumb/e/ed/Kasuari_gelambir-tunggal_Casuarius_unappendiculatus_Bandung_Zoo_6.jpg/2560px-Kasuari_gelambir-tunggal_Casuarius_unappendiculatus_Bandung_Zoo_6.jpg)

Nel mentre ho anche comprato un Mac nuovo ed ho migrato quei pochi post che avevo scritto in una piattaforma nuova che si chiama [Hugo](https://gohugo.io/getting-started/quick-start/). Come quel cocktail che i giovani radical-chic (quasi tutti di sinistra, ma penso sia una coincidenza) bevono ad aperitivo al posto dello [spritz](/entry4/spritz.jpeg).

Il che mi porta a pensare: ma esistono bevande di destra e bevande di sinistra? Tipo il [Caipirinha](https://ricette.giallozafferano.it/Caipirinha.html) secondo me è di destra. Il [Mohito](https://ricette.giallozafferano.it/Mojito.html) invece è quel cocktail di destra, che i ragazzi di sinistra bevono per fare i ribelli. La birra è di sinistra, specialmente la [Estrella](https://birraestrellagalicia.it/). Poi magari anche i fasci si bevono le birrette, non saprei, non ne conosco. Ma ora immaginero inizieranno a spuntare come i funghi.