---
title: "Entry 1 | Pilota"
date: 2022-01-11
draft: false
---

Io nella vita scrivo software, e *basta*. Cioè, *basta* nel senso che non scrivo altro, non *basta* nel senso che non faccio altro nella vita se non
scrivere software. Vado anche in bici tipo. Non spesso in realtà. Vado ogni tanto, non proprio come sport-sport. E comunque il software di solito si scrive in
inglese, e quindi ogni volta mi chiedo che lingua da usare quando scrivo cose che non sono software. Ma tanto, come ho appena detto, non scrivo mai
altro. Quindi il problema si pone poco. Va beh, quelle rare volte in cui lo faccio uso un mix di inglese/italiano, che comunque fila bene, nella mia testa. Ma neanche troppo.
Tant'è che quando rileggo dopo un po', alla fine non piace più nemmeno a me. Ma ci provo lo stesso.

**Perché Passatelly?** \
Il motivo principale è che tanto, diciamoci la verità. Qualsiasi cosa io avessi scelto, ad un certo punto me ne sarei pentito.
E quindi alla fine, perchè pensarci troppo? Ho preso una cosa che A) mi piace e B) si realizza usando a sproposito uno strumento
nato per un altro scopo (lo schiacciapatate). E ci ho messo una `y` alla fine. Che fa giovane. O almeno così dicono i miei trapper preferiti.

**Perché quel logo?** \
Fare i loghi costa. Estro, tempo e fatica (o denaro). Ed io rispetto tantissimo chi fa i loghi per mestiere. E quindi ho scelto di non usare
uno di quei tool tipo: [https://crea-il-tuo-logo-gratis-in-fretta-oh-tranquillo-viene-benissimo.now](https://bit.ly/3tk8tn8).
Non mi sbilancio ulteriormente. Il logo è [questo](/logo.png).

**Cosa troverò qui?** \
Ogni tanto mi vengono in mente cose che fanno mezzo ridere, almeno a me. Ed ogni volta penso *"aaah... me la dovrei segnare questa"*. Poi non lo faccio
e me la scordo. E niente adesso mi sono creato uno spazio per scrivere queste cose. Vediamo se effettivamente ora che non ho più scuse lo farò realmente.
